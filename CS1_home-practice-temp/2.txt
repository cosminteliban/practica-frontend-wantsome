Și uite așa, din 2012 încoace, în fiecare an, Aeroclubul „Alexandru Matei” din Iași devine locul de întâlnire al tuturor hangarienilor, adică al oamenilor care iubesc Hangariada și festivalurile locale. Timp de trei zile, ne bucurăm împreună de showuri aviatice, salturi cu parașuta, zboruri cu planorul, concerte de muzică, expoziții de artă, spații de joacă pentru copii, mâncare, băutură și multe activități distractive și relaxante. Este primul festival al primăverii, cel care deschide drumul tuturor festivalurilor locale din acel an.