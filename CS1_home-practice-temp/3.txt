Cum a fost la Hangariada 2019?
2019 a fost anul în care Alexandra și Laurențiu au hotărât să predea conducerea și organizarea festivalului altcuiva, iar ei să se ocupe de noi proiecte. Așa că l-au dat mai departe unor oameni capabili, în care aveau încredere că vor duce principiile Hangariada acolo unde trebuie și că vor crește festivalul de la an la an, păstrând cele două elementele principale, specifice festivalului: zborul și arta.

2019 a fost anul în care Alexandra și Laurențiu au predat festivalul echipei Teo`s Cafe, oamenii prezenți de atâția ani de zile la toate festivalurile și evenimentele importante din Iași. Și uite așa, în 2019 am organizat cea de-a noua ediție Hangariada și am adunat în festival peste 20.000 de oameni dornici de activități inedite.